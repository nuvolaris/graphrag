---
original_path: ita/documents/cic_libroVI_1390-1391_it.html
---

**[CODICE DI DIRITTO CANONICO](../../cic_index_it.html)** LIBRO VI **LE SANZIONI PENALI NELLA CHIESA** PARTE II I SINGOLI DELITTI E LE PENE COSTITUITE PER ESSI TITOLO IV **DELITTI CONTRO LA BUONA FAMA E DELITTO DI FALSO** (**Cann. 1390 – 1391)** |  **Can. 1390 -** § 1. Chi falsamente denuncia al Superiore ecclesiastico un confessore per il delitto di cui nel can. 1385, incorre nell’interdetto latae sententiae e, se sia chierico, anche nella sospensione.  
---  
§ 2. Chi presenta al Superiore ecclesiastico un’altra denuncia calunniosa per un delitto, o illegittimamente lede in altro modo l’altrui buona fama, sia punito con una giusta pena a norma del can. 1336, §§ 2-4, a cui inoltre si può aggiungere una censura.  
§ 3. Il calunniatore deve anche essere costretto a dare una adeguata soddisfazione.  
**Can. 1391 -** Sia punito con le pene previste dal can. 1336 §§ 2-4, a seconda della gravità del delitto: 1º chi redige un documento ecclesiastico pubblico falso, o ne altera uno vero, lo distrugge, lo occulta, o si serve di uno falso o alterato; 2º chi si serve in materia ecclesiastica di un altro documento falso o alterato; 3º chi asserisce il falso in un documento ecclesiastico pubblico.