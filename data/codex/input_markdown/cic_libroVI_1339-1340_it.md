---
original_path: ita/documents/cic_libroVI_1339-1340_it.html
---

**[CODICE DI DIRITTO CANONICO](../../cic_index_it.html)** LIBRO VI **LE SANZIONI PENALI NELLA CHIESA** PARTE I DELITTI E PENE IN GENERE TITOLO IV **LE PENE E LE ALTRE PUNIZIONI** (**Cann. 1331 – 1340)** CAPITOLO III (Cann. 1339-1340) _RIMEDI PENALI E PENITENZE_ |  **Can. 1339 -** § 1. L’Ordinario può ammonire, personalmente o tramite un altro, colui che si trovi nell’occasione prossima di delinquere, o sul quale dall’indagine fatta cada il sospetto grave d’aver commesso il delitto.  
---  
§ 2. L’Ordinario può riprendere, in modo appropriato alle condizioni della persona e del fatto, chi con il proprio comportamento faccia sorgere scandalo o turbi gravemente l’ordine.  
§ 3. Dell’ammonizione e della riprensione deve sempre constare almeno da un qualche documento, che si conservi nell’archivio segreto della curia.  
§ 4. Se, una o più volte, siano state fatte inutilmente a qualcuno ammonizioni o correzioni, o se non si possa attendere da esse alcun effetto, l’Ordinario dia un precetto penale, nel quale si disponga accuratamente cosa si debba fare o evitare.  
§ 5. Se lo richieda la gravità del caso, e soprattutto nel caso in cui qualcuno si trovi in pericolo di ricadere nel delitto, l’Ordinario, anche al di là delle pene inflitte a norma del diritto o dichiarate mediante sentenza o decreto, lo sottoponga ad una misura di vigilanza determinata mediante un decreto singolare.  
**Can. 1340 -** § 1. La penitenza che può essere imposta in foro esterno, consiste in una qualche opera di religione, di pietà o di carità da farsi.  
§ 2. Per una trasgressione occulta non s’imponga mai una penitenza pubblica.  
§ 3. L’Ordinario può a sua prudente discrezione aggiungere penitenze al rimedio penale dell’ammonizione o della riprensione.